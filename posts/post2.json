{
  "date": "2025-09-26",
  "title": "Vägen mot Fraktal - våra första tekniska vägval",
  "content": "Vår andra projektvecka har präglats av tekniska vägval och fördjupning i möjliga implementationer. Vi började veckan med ett möte tillsammans med en tidigare utvecklare i projektet. Han visade oss en demo-version av systemet, som vi även fick ta del av koden till. Det gav oss värdefulla insikter om hur tidigare lösningar har testats och vilka utmaningar vi kan bygga vidare på. Samtidigt diskuterade vi praktiska detaljer kring vår egen implementation, bland annat hur uppdrag ska auktioneras ut och hur vi bäst balanserar öppen data med integritet.\n\nUnder veckan presenterade våra två forskningsgrupper sina slutsatser kring Accumulate respektive Hyperledger Fabric. Efter en lång och ingående diskussion enades vi om att gå vidare med Hyperledger Fabric. Två huvudanledningar vägde tyngst: Fabric är inte beroende av utomstående tokens, och aktörer behöver inte själva drifta en server node för att kunna delta.\n\nVi presenterade sedan båda alternativen för våra projektägare, som höll med om att Fabric är det mest lämpliga valet för vårt use-case. Diskussionen utvecklades vidare kring hur vi kan utforma nätverket på bästa sätt och vilka möjligheter detta öppnar för.\n\nResten av veckan ägnades åt vidare studier av Fabric och möjliga implementationsstrategier. Vi har nu en tydlig teknisk riktning och ser fram emot att ta nästa steg i utvecklingen.",
  "summary": "Vår andra projektvecka har präglats av tekniska vägval och fördjupning i möjliga implementationer. Vi började veckan med ett möte tillsammans med en tidigare utvecklare i projektet. Han visade oss en demo-version av systemet, som vi även fick ta del av koden till. Det gav oss värdefulla insikter om..."
}
