{
  "date": "2025-10-10",
  "title": "Förberedelser inför demo och stora framsteg",
  "content": "Den fjärde veckan har varit både produktiv och inspirerande, med fokus på att förbereda vår första större presentation av projektet. Vi hade ett gemensamt möte med projektägarna och en medverkande PR-byrå där vi presenterade våra senaste framsteg och diskuterade projektets framtid. Från mötet tog vi med oss flera viktiga insikter: behovet av att formulera en riskanalys som kan vara tillgänglig för aktörer, att skapa en visualisering av transportdata för att visa hur systemet fungerar i praktiken, samt att börja tänka mer på kommunikation och marknadsföring genom att ta fram en tydlig pitch som förklarar projektet även för icke-tekniska intressenter.\n\nPå frontend-sidan har vi utvecklat den första versionen av auktionssidan för transporterbjudanden. Sidan visar en karta (genom Leaflet) med pickup- och dropoff-punkter, prisinformation och detaljer om paketet.<img src=\"./images/offer.png\" width=100%></img>\n\nPå backend-sidan har vi gjort stora framsteg mot en egenkonfigurerad version av Fabric + FireFly. Vi har börjat arbeta med smart contracts och utvecklat centrala komponenter som packet-validator, transfer terms och ett types library.\n\nNu blickar vi framåt mot nästa vecka och vår demo-redovisning den 15 oktober. Fokus ligger på att färdigställa de planerade delarna och visa upp en fungerande helhet - ett viktigt steg mot att förverkliga plattformens vision.",
  "summary": "Den fjärde veckan har varit både produktiv och inspirerande, med fokus på att förbereda vår första större presentation av projektet. Vi hade ett gemensamt möte med projektägarna och en medverkande PR-byrå där vi presenterade våra senaste framsteg och diskuterade projektets framtid. Från mötet tog..."
}
